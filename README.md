# Ambitie Project
Tijdens dit project maak of leer ik iets wat past bij mijn ambitie. Een goed voorbeeld is het leren van een programmeertaal voor een vervolgopleiding of het voorbereiden op intakegesprekken bij een bedrijf met het doel om aangenomen te worden als werknemer.

## Reflectie

### Mijn doelen als Software Developer
- Gave projecten maken: Dit is een van de grootste redenen waarom ik Software Development zo leuk vind.

- Samenwerking: Zorgt voor variatie in werken, het kunnen leren van nieuwe technieken en het helpen van anderen.

- Variatie in taken: Continue aan hetzelfde werken vind ik na een tijd erg saai, het afwisselen van front-end en back-end development helpt vaak.

- Genoeg uitdaging: Lastige problemen op nieuwe manieren oplossen om mijn creativiteit te versterken.

### Mijn huidige kwaliteiten en valkuilen
#### Waar ik goed in ben
- Toepassen van verschillende programmeer methodes, zoals Object-orientated programming en functional programming.

- Leren en begrijpen van nieuwe software en tools.

- Kennis over verschillende programmeertalen beschikken, de limitaties van ieder weten en de juiste programmeertaal(en) gebruiken voor een project.

#### Waar ik vaak tegenaan loop
- Te veel moeite steken in één programmeer taak terwijl er nog andere belangrijke taken zijn. Vaak gaat dit over één taak op een complexe manier flexiebel of modular te maken.

- Mijn vaardigheden en kennis presenteren voor anderen. Ik heb altijd het gevoel dat mijn projecten mijn vaardigheden en kennis niet goed reflecteren doordat ze bijvoorbeeld niet af volledig af zijn gemaakt of geen goed visueel beeld hebben.

- Het uitleggen van complexe systemen die in mijn hoofd logica maken maar lastig uit te leggen zijn zonder er een heel verhaal van te maken.

#### Hoe ik mezelf hier in zie groeien
- Ervaring op doen in het bedrijfsleven om een beter idee te krijgen hoe bedrijven het ontwikkelen van applicaties aanpakken, problemen oplossen en hoe andere developers onder elkaar communiceren.

- Specifieker inplannen van taken en pauzes om mezelf een kortere tijd te geven om aan een taak te werken. Niet meer een taak inplannen om deze week af te hebben, maar juist deze ochtend. Tijd inplannen om te oriënteren en na te denken over een systeem.

### Benodigdheden bereiken ambitie
- Portfolio
- Geüpdatet CV

## Voorstel
Ik wil mijn eigen portfolio website gaan maken, want het wordt onderhand wel eens tijd. Op GitHub na heb ik geen plek waar projecten waar ik trots op ben gedocumenteerd staan en gepresenteerd worden. Dit is cruciaal voor een Software Developer om op orde te hebben om aangenomen te worden bij een bedrijf als werknemer.

Het maken van mijn eigen portfolio geeft mij de mogelijkheid om op mijn eigen manier mezelf, mijn vaardigheden, kennis en projecteb te presenteren en om andere mensen enthausiast te maken om met mij same te werken. Een goede vorm van een portfolio zou mijn eigen portfolio website zijn, omdat veel Software Developers online worden bezocht en een website voor iedereen beschikbaar is.

### Specifiek
Ik wil mijn eigen portfolio website gaan maken wat:
- Mezelf presenteert (Wie ik ben en wat mij inspireert of motiveert)
- Uitlegt welke studie ik volg en heb gevolgd.
- Mijn vaardigheden, kennis en specialisaties laat zien
- Mijn projecten presenteert
- Mijn manier van programmeren laat zien of omschrijft.

### Hoe dit bij mijn ambitie helpt
#### Vaardigheden en kennis die ik hier ga toepassen
- HTML, CSS en JavaScript
- GitHub Pages
- Web/UI design
- Vooraf plannen
- Prioriteiten stellen
- Zelf evaluatie

#### Hoe dit aansluit op mijn lange termijn doelen
Mijn lange termijn doelen zijn voornamelijk gericht op het werken binnen een bedrijf. Om aangenomen te worden bij bedrijven moet je jezelf, je kennis, vaardigheden en motivatie kunnen presenteren. Voor een Software Developer is het maken van een portfolio cruciaal om aangenomen te worden bij een brijdrijf als werknemer omdat er binnen Software Development heel veel verschillende richtingen zijn met hun eigen specialisaties.

### Prioriteiten
Mijn prioriteiten voor dit project heb ik genoteerd in [MoSCoW.md](/Docs/MoSCoW.md) door middel van de MoSCoW methode.